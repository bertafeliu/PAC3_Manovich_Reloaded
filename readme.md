
# PAC3. Visionant el futur amb les ulleres de Manovich

Autor: Berta Feliu Dòria

Data: 19/12/2025

## Plantejament

Lev Manovich defineix la hibridació dels medis com una etapa on els medis ja transformats a *software*, passen a coexistir en un mateix entorn. Interactuen i muten col·lectivament de manera que es creen noves estètiques, nous llenguatges del medi. Els casos d’hibridació que tracta aquest projecte, comparteixen la interacció amb la realitat augmentada i mostren com el programari modifica i amplia el significat de l’entorn i els objectes que coneixem.

Aquest fragment raona les idees essencials de Manovich i Key sobre la darrera etapa de l’evolució dels medis:

“La nueva estética híbrida existe en infinidad de variaciones, pero su principio más básico es siempre el mismo: yuxtaponer estéticas visuales de distintos medios previamente diferenciadas dentro de una misma imagen. He aquí un ejemplo de cómo la lógica de la hibridez de medios reestructura gran parte de la cultura como un todo. Los lenguajes del diseño, la tipografía, la animación, la pintura y la cinematografía confluyen en el ordenador. Así pues, además de ser un metamedio tal como formuló Kay, también podemos llamar al ordenador una plataforma de *metalenguaje*: el lugar donde se aúnan muchos lenguajes culturales de la modernidad y empiezan a generar nuevos híbridos.”


## Redescobrint la hibridació: Pokémon GO

Pokémon GO és un joc per a dispositius mòbils on els jugadors utilitzen el GPS i la càmera dels telèfons per  trobar i capturar criatures digitals (pokémons). Les funcionalitats bàsiques que combina són la localització GPS per situar punt d'interès al mapa, la realitat augmentada per integrar figures virtuals al món físic i la interacció amb els punts del plànol que anima l’usuari a desplaçar-se per l’espai exterior i, d’aquesta manera, progressar dins del joc.

El joc existeix gràcies a la fusió del mapa, el videojoc i les bases de dades, la integració d’aquests mitjans dins del metamitjà dona lloc a un metallenguatge, ja que utilitza tècniques prèviament diferenciades. Tot i que interactua amb el pla físic, l'experiència no és possible fora del sistema computacional.  No imita la ciutat, sinó que la reprograma, representant-la en un nou pla i creant objectius ubicats al nostre entorn que són invisibles a falta de tecnologia.

![Realitat augmentada Pokémon GO](https://oyster.ignimgs.com/wordpress/stg.ign.com/2017/12/lapras.jpg)

Fa servir una base de dades plasmada sobre una plantilla del món físic, on reordena i estructura els escenaris reals per crear un escenari digital navegable i actualitzable. No només representa l'espai real, l'usuari navega entre "PokéStops" i gimnasos, és a dir objectes de dades amb funcions específiques dins del joc. Amb l'ús de l'aplicació els llocs quotidians adquireixin nous significats en funció del valor que li dona el joc. També actua com a informador cultural, fent referència a carrers, parcs o monuments reals de l’entorn urbà. Converteix l'entorn real en un sistema de navegació d'informació, l'usuari hi interactua com si fos una interfície. El cos del jugador forma part del sistema. Un fet totalment aïllat de la tecnologia convencional com ho és caminar, es transforma en una forma d’interacció digital. L’experiència es torna espacial i física.

La realitat augmentada segueix la lògica de la geolocalització i el mapa no actua com una representació neutral de l'espai, sinó com una interfície on el jugador desenvolupa la seva partida. L'usuari interactua amb el joc mitjançant el desplaçament de la seva posició al mapa. L'experiència resultant no es pot reproduir com a videojoc tradicional ni com aplicació de realitat augmentada, només és possible com a sistema híbrid en forma d'experiència urbana computacional.

![Mapa Pokémon GO](https://www.nintenderos.com/wp-content/uploads/2017/11/ffd.jpg)

Des del seu llançament el 2016, Pokémon GO ha tingut un impacte social massiu que va més enllà de l'àmbit del videojoc, gràcies a la seva interacció amb l'espai públic. Fomenta el desplaçament dels col·lectius de videojocs, les trobades entre jugadors desconeguts i esdeveniments col·lectius, tot organitzat a través del programari. Aquesta nova forma d’interacció tecnològica genera també una necessitat d’adaptació per part dels usuaris i aquests adquireixen nous comportaments. 

Pokómon GO exemplifica de manera clara la hibridació dels mitjans descrita per Lev Manovich. Ja que les tècniques que integra generen una experiència que no es pot reproduir a cap mitjà previ. Aquest exemple mostra com el *software* no només trasllada la realitat, sinó que la reprograma, creant noves formes que desenvolupen la cultura digital actual.


## Redescobrint la hibridació: ReBlink

ReBlink és una experiència basada en la realitat augmentada que permet veure obres d'art clàssiques transformades digitalment. Mitjançant una aplicació mòbil, en apuntar la càmera del dispositiu cap a una pintura, els elements de la imatge original prenen vida, s'animen i es transformen. Reinterpreten el contingut fent que els personatges adquireixin comportaments moderns fent que interactuïn amb elements actuals. No només busca entretenir, sinó crear una coexistència entre passat i present, a més a més, d'oferir una interacció més diversa entre els visitants i les obres dels museus.

El projecte es pot considerar un exemple del *software* com a metamitjà, ja que integra dins d'un mateix entorn digital llenguatges tradicionals separats. Combina la pintura clàssica, l'animació digital, el 3D i la realitat augmentada. El resultat reprograma els mitjans en un nou entorn, creant així una nova forma híbrida que un cop més, només pot aparèixer en un sistema computacional. Tot i que en aquest cas, l’inici de la transfiguració depèn d'una activació del pla físic. El resultat no pot ser reduït ni a pintura ni a animació digital, sinó que constitueix una nova espècie de metallenguatge.

Les funcions parteixen d'una base de dades que pren les pintures com a plantilla. En detectar la pintura, s'activa el contingut digital mitjançant la realitat augmentada, transformant l'art clàssic amb animacions en 3D. Els paràmetres del *software* imposen una estètica, decideixen quina imatge en mostra, quan i com s'activa, condicionant la lectura del contingut. D'aquesta manera el patrimoni artístic deixa de ser un objecte estàtic per un d’alterable i navegable. El visitant no només contempla una obra fixa, sinó que accedeix a una base de dades que separa en capes temporals les dades culturals i aplica una estètica tridimensional, mantenint la textura de la pintura primigènia. 

El projecte comporta que el museu adquireixi una nova narrativa comparativa, que dona lloc a explicar una situació present dins d'un expositor d'art clàssic passat, aquest evoluciona amb la societat mateixa. Mostra com l'ús dels dispositius i el programari modifica els costums de l'etapa temporal dels quadres. Per exemple, la pintura “Drawing Lots” original mostra tres joves al carrer en conversa, l’artista transmet nostàlgia dels jocs de la infància canadencs. La relectura del nou món digital, col·loca els personatges distants i cadascú amb el seu telèfon intel·ligent. A més a més, transforma el seu entorn afegint mitjans de transport moderns, i una ciutat contemporània com a fons. Altera el missatge de l’obra, des de l’aplicació mòbil es perden els valors dels jocs i se'ls substitueix per l’entreteniment del present.  

![Exemple del quadre 3D](https://64.media.tumblr.com/e436e59d93117d9bb32b6f0df632fc1a/tumblr_osse7gukr41qav3uso6_r1_540.gif)

Ofereix al visitant deixa de ser un observador passiu per ser un participant actiu dins d'una experiència mediada pel *software*. El museu es reconfigura i adopta una nova funció com a plataforma computacional, que genera noves lectures del patrimoni artístic. ReBlink n'és exemple de com la realitat augmentada permet reprogramar el museu i donar lloc a una nova espècie de mitjà híbrid pròpia de la cultura del *software* descrita per Lev Manovich.


[Vídeo ReBlink - AGO mixes virtual reality with historic art](https://www.youtube.com/watch?v=AQn0lamEtPc)
